---
name: Hans Alfredson
---

**Hans Folke "Hasse" Alfredson**, ursprungligen Alfredsson, född 28 juni 1931 i Sankt Pauli församling i Malmö, död 10 september 2017 på Lidingö, var en svensk komiker, filmskapare, författare, skådespelare, dramatiker, regissör, scenograf och översättare. Han var främst känd för sitt mångåriga samarbete med Tage Danielsson under benämningen Hasseåtage, men har även en omfattande självständig produktion. Han var chef för Skansen i Stockholm åren 1992–1994.
