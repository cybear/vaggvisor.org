---
title: Vaggvisa för liten grön banan
categories: [Lennart Hellsing]
youtube_id: EYObQxJw9ss
spotify_id: 1bvZ0VVU9bwjVE45kYRACD
---


Sov på din gren,  
du gröna lilla.  
Natten är stilla,  
natten är stilla,  
sov på din gren,  
sov på din gren.

Månen din mor,  
sig sakta makar.  
Allting bevakar,  
allting bevakar.  
Månen din mor,  
månen din mor.

Över dig ner,  
månljuset silar.  
Silvermjölk strilar,  
silvermjölk strilar,  
över dig ner,  
över dig ner.

Grönska blir gul,  
vad tiden lider.  
Guldgul omsider,  
guldgul omsider,  
grönska blir gul,  
grönska blir gul.

Sov på din gren,  
månmjölken strömmar.  
Dröm dina drömmar,  
dröm dina drömmar,  
sov på din gren,  
sov på din gren.


Text: Lennart Hellsing