---
title: Mors lilla Olle
categories: [Alice Tegnér, MegaVega]
tags: [vaggvisa, björn, olle, namnsång]
youtube_id: pDXYSaTZKzA
spotify_id: 73fFulxjHDHSde9qYby49F
megavega_id: 8ziy_99KUEQ
---

Mors lilla Olle i skogen gick,  
rosor på kind och solsken i blick.  
Läpparna små utav bär äro blå.  
– Bara jag slapp att så ensam här gå.

Brummelibrum, vem lufsar där?  
Buskarna knaka’, en hund visst det är.  
Lurvig är pälsen, men Olle blir glad.  
– Å, en kamrat, det var bra, se god dag!

Klappar så björnen med händer små,  
räcker fram korgen, – Se där, smaka på!  
Nalle han slukar mest allt vad där är.  
– Hör du, jag tror att du tycker om bär.

Mor fick nu se dem, gav till ett skri.  
Björnen sprang bort, nu är leken förbi.  
– Å, varför skrämde du undan min vän?  
Mor lilla, be honom komma igen.


Alice Tegnér
