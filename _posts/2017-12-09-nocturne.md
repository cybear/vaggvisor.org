---
title: Nocturne
categories: ['Evert Taube']
tags: [vaggvisa, månen]
spotify_id: 60BT5R6JKCK0XmBPqAc4Jd
youtube_id: 018k1LgPkpc
---

Sov på min arm!  
Natten gömmer  
under sin vinge din blossande kind.  
Lycklig och varm  
snart du drömmer,  
flyr mig i drömmen som våg flyr vind.  
Fångas igen.  
Flämtar, Strider.  
Vill inte. Vill. Och blir åter kysst.  
Slumra, min vän.  
Natten skrider.  
Kärleken vaktar dig ömt och tyst.
 
Sov på min arm!  
Månens skära  
lyftes ur lundarnas skugga skyggt,  
och på din barm,  
o, min kära,  
täljer dess återglans timmarnas flykt.  
Helig den frid  
hjärtat hyser  
mitt i den virvlande blod stormens larm!  
Slut är din strid.  
Månen lyser.  
Vårnattsvind svalkar dig. Sov på min arm!

Evert Taube
