---
categories: ['Evert Taube']
tags: [vaggvisa]
title: Byssan lull (Vyssan lull)
spotify_id: 3e4YyzjCPnJkw8NwMFuNfd
youtube_id:
---

Byssan lull, koka kittelen full.  
Det kommer tre vandringsmän på vägen.  
Den ena han är halt,  
den andra han är blind,  
och den tredje har trasiga kläder.

Byssan lull, koka kittelen full,  
på himmelen vandra tre stjärnor.  
Den ene är så vit,  
den andra är så röd,  
den tredje är månen den gula.

Byssan lull, koka kittelen full,  
där blåser tre vindar på haven.  
På Stora Ocean,  
på Lilla Skagerack,  
och långt upp i Bottniska viken.

Byssan lull, koka kittelen full,  
där segla tre skutor på vågen.  
Den första är en bark,  
den andra är en brigg,  
den tredje har så trasiga segel.

Byssan lull, koka kittelen full,  
sjökistan har trenne figurer.  
Den första är vår tro,  
den andra är vårt hopp,  
den tredje är kärleken den röda.

Byssan lull, koka kittelen full,  
tre äro tingen de goda.  
Den förste är Gud Far,  
den andre är hans Son,  
den tredje är god Jungfru Maria.


Text: Evert Taube
