---
title: Majas visa (När lillan kom till jorden)
categories: [Alice Tegnér]
tags: [vaggvisa, lillasyster, vår, maj, maja, namnsång]
youtube_id: Z4zBto2T-mA
spotify_id: 1QWkuvvCmp16ZfCmN0GrSr
---

När lillan kom till jorden,  
det var i maj, när göken gol,  
sa mamma att det lyste  
av vårgrönt och av sol.  
  
Sjön glittrade som silver,  
och körsbärsträdet stod i blom,  
och svalan kvick och munter  
just hit med våren kom.  
  
Gullvivans plym sågs vaja,  
bofinken slog så glada slag,  
då blev jag döpt till Maja,  
ty lillan, det var jag.  
  
Och därför, säger mamma,  
så är jag nästan alltid glad,  
jag tycker hela livet  
är som en solskensdag.


Alice Tegnér
