---
title: Idas sommarvisa
categories:
  - Astrid Lindgren
  - Georg Riedel
spotify_id: 41ykywmUtDSis7fGAarryh
youtube_id: C9lDwkruo7E
---
Du ska inte tro det blir sommar,\
ifall inte nån sätter fart\
på sommarn och gör lite somrigt,\
då kommer blommorna snart.\
Jag gör så att blommorna blommar,\
jag gör hela kohagen grön,\
och nu så har sommaren kommit,\
för jag har just tagit bort snön.

Jag gör mycket vatten i bäcken,\
så där så det hoppar och far.\
Jag gör fullt med svalor som flyger\
och myggor som svalorna tar.\
Jag gör löven nya på träden\
och små fågelbon här och där.\
Jag gör himlen vacker om kvällen,\
för jag gör den alldeles skär.

Och smultron det gör jag åt barna,\
för det tycker jag dom kan få,\
och andra små roliga saker\
som passar när barnen är små.\
Och jag gör så roliga ställen,\
där barnen kan springa omkring,\
då blir barna fulla med sommar\
och bena blir fulla med spring.
