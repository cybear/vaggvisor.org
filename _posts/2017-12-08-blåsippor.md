---
title: Blåsippor
categories: ['Anna Maria Roos', 'Alice Tegnér']
tags: [vaggvisa, vår]
spotify_id: 26TgyPPwlA4nrld7BfQ3Ue
youtube_id: _tRQVpEUZXA
---

Blåsippan ute i backarna står,  
niger och säger att nu är det vår.  
Barnen de plocka små sipporna glatt,  
rusa sen hem under rop och skratt.

Mor, nu är våren kommen mor.  
Nu får vi gå utan strumpor och skor.  
Blåsippor ute i backarna stå,  
har varken skor eller strumpor på.

Mor i stugan, hon säger så:  
–  Blåsippor aldrig snuva få.  
Än får ni gå med strumpor och skor,  
än är det vinter kvar, säger mor.


Text: Anna Maria Roos, musik: Alice Tegnér
