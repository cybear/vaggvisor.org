---
categories: ['Samuel Johan Hedborn', 'Alice Tegnér']
title: 'Ute blåser sommarvind'
spotify_id: 504qIT9KWf1OPerEMguJg8
youtube_id: 
---


Ute blåser sommarvind,  
göken gal i högan lind.  
Mor hon går på grönan äng,  
bäddar barnet blomstersäng,  
strör långa rader  
utav ros och blader.

Ängen står så gul och grön,  
solen stänker guld i sjön,  
bäcken rinner tyst och sval  
mellan viden, asp och al.  
Bror bygger dammar  
åt sin såg och hammar.

Syster sopar stugan ren,  
sätter löv i taket se'n.  
Uppå golvet skall hon så  
liljor och konvaljer små,  
rosor så rara:  
där skall barnet vara.

Skeppet gungar lätt på våg  
med sitt segel, mast och tåg,  
gångar sig åt främmand' land  
hämtar barnet pärleband,  
kjortel av siden,  
skor med granna smiden.

Lilla gula gåsen ung,  
len liksom en silkespung,  
ror med moder sin i säv,  
pillar vingen med sin näv.  
Vallherden vilar  
vid sitt horn och pilar.

Lindorm solar sig på sten,  
som ett sammet vit och len  
vill i barnets vagga gå,  
men det skall han aldrig få  
han skall bli bunden,  
uti gröna lunden.

Trollet sitter vid sin vägg,  
kammar ut sitt silverskägg,  
sjunger vid den gråa häll:  
"Liten kind, kom hit i kväll!  
Dig vill jag lova  
under guldås sova."

Far han gjordar om sitt liv  
sitt bälte och sin blanka kniv,  
tar järnsporrar på sin sko,  
rider över berg och mo,  
trollet att förstöra,  
som vill barnet röra.


Text: Samuel Johan Hedborn, musik: Alice Tegnér