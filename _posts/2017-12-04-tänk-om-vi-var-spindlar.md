---
categories: [Lena Sjöberg, Martin Östergren]
tags: [vaggvisa, spindel]
title: Tänk om vi var spindlar
spotify_id: 2ylISg4dwL73gs6v4X2LF0
youtube_id: v62Ywun7lfI
---

Tänk om jag var spindel och du mitt spindelbarn  
Du skulle stilla gunga i mitt mjuka spindelgarn  
Jag skulle virka vackra nät med baken  
Du skulle vara lurvig, vig och naken  
Vi skulle bygga kojor i badrummets ventiler  
Och gömma oss i kranar och i leksakskrokodiler  
Vi skulle springa kapp på hala fönsterkarmar  
Jag skulle krama dig med ALLA mina spindelarmar  
Och pussa dig på ludna spindelkinden  
När vi åker linbana i nordanvinden


Text: Lena Sjöberg  
Komposition: Martin Östergren

Ur boken *Tänk Om*  
Rabén & Sjögren, 2010  
ISBN: 9789129672046
